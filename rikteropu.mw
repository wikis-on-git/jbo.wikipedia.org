ni'o lo '''rikteropu''' cu [[mabru]] la'o ly. Orycteropus afer .ly .i le valsi cu se smuni lu friko ke velkakpa se jamfu li'u .i lo rikteropu po'o cu cmima la'o ly. Tubulidentata .ly. noi grijutsi .i le grijutsi cu se cmene di'u ki'u le nu lo rikteropu [[denci]] cu se stura lo denmai cmatu'u secau lo jarskapi

ni'o lo rikteropu cu [[ctecikna]] gi'e toljikca gi'e citka lo [[manti]] .e lo [[mudyctijalra]] .e lo [[derzme]] po'o .i pilno lo tsali jgalu lo nu kakpa lo mantyzda kei .e lo nu zbasu lo zdani .i se zdani lo clani kevna noi mitre li tu'o bi'i 13 .i lo pu zdani be lo rikteropu cu ca zdani lo cmazma danlu pe mu'u lo [[gernlikaone]]

ni'o loi makcu rikteropu cu kansi'u ca'o lo glecitsi po'o .i lo fetsi cu pazvau ca'o lo masti be li 7 gi'ebabo se jbena lo cifnu noi ki'ogra li ji'i 2

ni'o ralju kalte lo rikteropu fa lo [[cinfo]] .e lo [[tirxrleopardu]] .e lo [[gernlikaone]] .e lo [[sincrpitone]]

{{na mulno}}

[[en:Aardvark]]
