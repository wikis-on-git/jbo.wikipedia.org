ni'o lo nu loi '''[[gligu'e]] cu jamna lai [[zynzebar.]]''' goi ko'a cu fasnu de'i lo [[27moi pi'e cinfyma'i]] pi'e [[1896moi nanca]] .i fi'o kansa 45 lo mentu ko'a cu traji tordu be lo temci be'o [[jamna]] du'o lo selciska citri .i

ni'o lo cfari jamna cu balvi lo nu ga la'o gy. Sultan Hamad bin Thuwaini gy. goi ko'e noi pu zifre selgidva lo brito diklo turni cu morsi de'i lo [[25moi pi'e cinfyma'i]] gi lo pe ko'e selfamti no'u la'o gy. Khalid bin Bargash gy. cu catni turni lebna .i mu'i le za'i lo brito turni pu jatna zanru lo drata prenu no'u la'o gy. Hamud bin Muhammed gy. goi ko'i noi by. krici le du'u ko'i cu zmadu frili selgidva kei ku'o kei by. minde la. bargyc. lo pe ri tolralte .i la bargyc. fapro gi'e jmaji ganzu fi lo jenmi fi'o vasru ji'i 2800 lo nanmu .e lo pe ko'e xarci bloti no'u la'o gy. H.H.S. Glasgow gy. noi ke'a cu zvati marbi .i ca lo nu lo pe la bargyc. jenmi cu bandu stura zbasu tu'i lo turni dinju lo nolraitru ke bilni bloti girzu cu jmaji ganzu mu lo jamna bloti tu'i lo zvati marbi ca'u lo turni dinju gi'e benji lo nolraitru xamsi bo jenmi
