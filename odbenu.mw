{{Taxobox
| color = pink
| name = odbenu
| image = Walrus.jpg
| image_width = 250px
| image_caption = .odbenu la .pasifik.
| regnum = [[danlu]]
| phylum = [[skoselti'e]]
| classis = [[mabru]]
| ordo = [[karnivora]]
| subordo = [[gersmi]]
| superfamilia = [[pinpedi]]
| familia = '''Odobenidae'''
| familia_authority = Allen, 1880
| genus = '''''Odobenus'''''
| genus_authority = [[Mathurin Jacques Brisson|Brisson]], 1762
| species = '''''O. rosmarus'''''
| binomial = ''Odobenus rosmarus''
| binomial_authority = ([[Carolus Linnaeus|Linnaeus]], [[1758]])
| subdivision_ranks = vipfrejutsi
| subdivision = 
''O. rosmarus rosmarus''<br />
''O. rosmarus divergens''
}}

ni'o lo .'''odbenu''' cu barda ke xabjauxa'u [[mabru]] gi'e xabju lo lenku ke [[tolzi'o]] xamsi .i zasti fa re vipfrejutsi no'u la .atlantik. to la'o ly. ''Odobenus rosmarus rosmarus'' .ly toi jo'u la .pasifik. to la'o ly. ''Odobenus rosmarus divergens'' .ly toi .i lo .odbenu be la .pasifik. cu milxe bramau .i lo nakni cu ka'e ki'ogra li 1,800 .i lo .atlantik. nakni cu ka'e ki'ogra li 1,600 .i lo .odbenu cu frica lo [[xantypinpedi]] noi drata barda [[pinpedi]]
 
ni'o lo .odbenu cu cmima lo [[grijutsi]] po'u lo [[karnivora]] ge'u .e lo [[kupylazyjutsi]] po'u lo [[pinpedi]] .i lo .odbenu cu selte'i lo ka cmima lo [[lazyjutsi]] po'u la'o ly. '''Odobenidae''' .ly .i zo .odbenu cu se krasi zoi xy. ''odous'' .xy noi xelso valsi lo denci ku'o jo'u zoi xy. ''baino'' .xy noi xelso valsi lo nu cadzu ku'o ji'u lo nu zgana lo nu lo .odbenu cu pilno lo clade'i lo nu sezle'a lo djacu .i zoi ly. ''Divergens'' .ly cu latmo valsi lo sepybi'o noi ve skicu lo clade'i 

==jmive velfarvi==
ni'o lo .odbenu cu xabju ze'a lo xadba be lo temci lo djacu gi'e xabju ze'a lo drata lo xaskoi .a lo bisli fulta vu'o noi barda bende jmaji .i ka'e xabju ze'a lo djedi be li so'i ga lo tumla gi lo xamsi .i ka'e jinru sfubu ve'a lo mitre be li 90 gi'e cnita stali ze'a lo xadba cacra .i bu'u lo xamsi lo .odbenu cu su'o roi kalte lo finpe gi'e ku'i ta'e sisku lo [[cakcurnu]] lo xamsi loldi .i lo .odbenu cu kakne lo nu sputu lo jetce be lo xamsi djacu te zu'e lo nu sisku lo cakcurnu noi barda pagbu be lo cidja .i lo barda ke nakni .odbenu cu su'o roi gunta lo [[kermipri pinpedi]] va'o lo nu na kakne tolcri lo drata cidja

ni'o lo .odbenu cu gletu bu'u lo djacu gi'e se jbena bu'u lo tumla .a lo bisli fulta .i lo rorci citsi cu dunra midju .i lo nakni cu sezja'o bu'u lo djacu .i je lo fetsi cu catlu bu'u lo bisli .i lo nakni cu gunta jvisi'u fi lo nunja'o diklo .i lo jinga be fo lo nu damba cu rorci fi lo so'i fetsi .i ba lo nu tarbygau kei lo sovda cu cando stali ze'a lo masti be li so'o .i ba bo lo masti be li so'o ke nerbei temci cu fasnu .i lo cifnu ca lo nu jbena cu mitre li pa gi'e kakne lo nu limna .i lo nu jbena cu fasnu bu'u lo bisli .i lo cifnu cu se ladydu'a ze'a lo nanca be li 2 gi'e kansa lo mamta ze'a lo nanca be li 3-5 .i lo fetsi cu ma'urbi'o ca lo nu nanca li 6 .i lo nakni cu go'i ca tu'a li 9-10 .i lo .odbenu cu mo'u nanca li ji'i 50  

ni'o lo .odbenu cu rarna se bradi lo ci mei po'o no'u lo [[remna]] jo'u lo [[.orka]] jo'u lo [[blabi cribe]] .i lo blabi cribe cu kalte lo .odbenu ta'i lo nu gunta bajra fa'a .obu gi'e troci lo nu lo bende cu terpa bajra kei gi'e ba bo cuxna lo cifnu .a lo drata masno .i lo odbenu su'o roi catra lo blabi cribe .i lo .odbenu cu pilno lo clani clade'i lo nu damba gi'e jarco

==terkancu==

ni'o zasti fa lo ji'i 200,000 .odbenu be la .pasifik. be'o .e lo ji'i 15,000 .odbenu be la .atlantik. 


[[Category:mabru]]

{{Link FA|de}}

[[bg:Моржови]]
[[da:Hvalros]]
[[de:Walross]]
[[en:Walrus]]
[[eo:Rosmaro]]
[[es:Odobenus rosmarus]]
[[fi:Mursu]]
[[fr:Morse (animal)]]
[[he:ניבתן]]
[[io:Zibelino]]
[[it:Odobenus rosmarus]]
[[ja:セイウチ]]
[[ku:Fîlê avê]]
[[lt:Vėplys]]
[[nl:Walrus]]
[[no:Hvalross]]
[[pl:Mors]]
[[pt:Morsa]]
[[ro:Odobenus rosmarus]]
[[ru:Соболь]]
[[sv:Valross]]
[[tr:Mors (hayvan)]]
[[uk:Соболь]]
[[yi:וואלראס]]
[[zh:海象]]
