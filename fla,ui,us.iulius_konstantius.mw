[[Image:Constantius II - solidus - antioch RIC viii 025.jpg|thumb|300px|sicni pixra la konstantius poi 2 moi fi'o se salci lo nu ze'u lo nanca be li 15 vo'e turni i lo se go'i ze'u lo nanca be li 24 cu turni lo latmo sosygugje'a i je fapro lo su'o re flapro e su'o re fange ckape]]
ni'o la '''fla,ui,us iulius konstantius''' goi ko'a cu jbena fi li 0317 pi'e 08 pi'e 07 gi'e mrobi'o de'i li 0361 pi'e 11 pi'e 03 gi'e latmo nolraitru de'i li 0337 bi'o 0361 fi'o turni se lanzu la poi [[banli konstantinus]] goi by ky

ni'o ko'a re moi lo'i ci bersa be by ky e lo re moi speni be ri be'o no'u la faustas i ko'a jbena fo la sirmium pe se di'o la ilIrikum gi'e binxo lo viptru to va'i la kaisar toi gau lo patfu be ko'a i ko'a ca lo nu by ky de'i li 0337 cu mrobi'o cu catni lo nu lo se dzena be la [[konstantius xlorus]] poi pafpa'u ko'a ku'o e la te,odoras poi re moi speni be ky xy cu se catra i ja'e bo ko'a ce la poi ci'orme'a bruna [[konstantinus poi 2 moi]] ku'o ce la poi ci'ormau bruna [[konstans]] ce re loi tamne no'u la [[iulianus poi jdali'a|iulianus]] e la [[galus]] ge'u ce no drata cu jmive ke nakni seldze la poi banli konstantinus i loi bi'u nai ci bruna se va'u vo'a cu fendi lo [[latmo sosygugje'a]] ca'i lo cedyxu'a flaselci'a pe lo patfu be vo'a i ja'e bo la poi 2 moi konstantinus cu turni la britanias jo'u la galias jo'u la xispanias i je bo la konstans turni la italias jo'u la Afrikas jo'u la ilIrikum i je bo ko'a turni le stuna pagbu

ni'o lo ka ce'u se fendi cu se galfi lo nu la poi 2 moi konstantinus ca'o lo nu troci lo nu vlile basti la konstans lo zu'o turni la italias kei de'i li 0340 cu mrobi'o i ja'e bo la konstans po'o binxo lo turni be le stici pagbu be lo sosygugje'a i lo ka ce'u se fendi cu za'u re'u se galfi de'i li 0350 se ja'e lo nu la konstans va'o lo nu damba cu se catra loi sonci poi tinbe la magnentius poi flapro

ni'o ko'a pu'o lo nu go'i cu tolzi'e ki'u lo nu damba lo me la [[sasan sosygugje'a]] i ki'u bo ko'a bai jai gau binxo fai la poi tamne ko'a galus lo viptru to va'i la kaisar toi be le stuna pagbu te zu'e lo nu gy sidju ko'a ca lo nu ko'a jundi la [[magnentius]]

ni'o ko'a de'i li 0351 va'o lo nundamba be bu'u la mursama,ior be'o poi so'u moi lo'i nundamba be loi latmo lo ni morsi cu penmi my gi'e jinga fi my i my vo'a de'i li 0353 cu catra i ba zi bo ko'a minde lo nu la galus cu se catra i je ku'i ko'a ru'i na kakne lo nu jatna lo jamna cuntu be bu'u ge lo stuna korbi gi ji'a lo dotco korbi si'u no da i se ki'u bo ko'a gasnu lo nu la iulianus poi ro moi lo'i nakni se lanzu be lo lanzu be ko'a ku'o cu binxo la kaisar i ko'a ca lo nu la iulianus cu co'a se rinsa loi sonci be bu'u la galias lo si'o i bu ralja'a cu se xanri no drata be lo nu gunta i bu i ko'a pu lo nu lo re bilni cu simxu penmi cu mrobi'o ri'a lo se bi'agla vi la [[tarsus]] de'i li 0361 pi'e 11 pi'e 3 i ba bo i bu cu co'a se rinsa lo prenu pe pi ro lo sosygugje'a lo si'o vo'a ralja'a

ni'o ko'a ta'e zukte se cuntu zo'e pe lo xi'ojda i ko'a so'i roi sarji loi xi'orseljda pe la [[arius]] i ko'a de'i li 0359 minde lo [[nunjmaji be bu'u la rIminis]]

ni'o ko'a ci roi spebi'o i ko'a pa re'u spebi'o pa tixnu be la iulius konstantius gi'e re re'u spebi'o la e,usebias gi'e ci re'u spebi'o la faustinas poi ke'a ba lo nu ko'a mrobi'o cu se jbena la faustinas konstantias poi ba spebi'o la [[gratianus]] poi latmo nolraitru

[[category:latmo sosygugje'a nolraitru]]

[[da:Constantius II]]
[[de:Constantius II.]]
[[el:Κωνστάντιος Β']]
[[en:Constantius II]]
[[es:Constancio II]]
[[eu:Konstantzio II.a]]
[[fr:Constance II]]
[[it:Costanzo II]]
[[nl:Constantius II]]
[[no:Konstantius II]]
[[pl:Konstancjusz II]]
[[ro:Constanţiu II]]
[[ru:Констанций II]]
[[sr:Констанције II]]
[[fi:Constantius II]]
[[sv:Constantius II]]
