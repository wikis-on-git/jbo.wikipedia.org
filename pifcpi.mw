lo '''pifcpi''' cu [[cipni]] la'o ly. Bucerotidae .ly .i le lojbo valsi cu se smuni le py. rorci tadji .i le latmo valsi cu se smuni lu '''bakyjirnycpi''' ki'u lenu lo moklu cu tamsmi lo bakni jirna

ni'o pifcpi 57 frejutsi .i pifcpi fe'e ca'o lo [[fi'ortu'a]] be ne'u la [[saxrat]]. be'o bi'i lo solni'a [[zdotu'a]] bi'i la [[pilipinas]]. bi'i la [[solomon.dapl]] .i so'e pifcpi cu selzda lo tricu gi'e xabju lo denmi [[ricfoi]] .iku'i lo tumla pifcpi be la'o ly. Bucorvus .ly. xabju lo ricysasfoi

ni'o lo fetsi cu se jbena su'exa blabi sovda .i ca lo nu zutkurji kei lo fetsi ke na'e tumla pifcpi cu pinfu lo nakni lo bitmu be se ma'e lo cnide'u .e lo kalci .e lo rutmarxa be'o .i lo nakni cu dunda lo cidja lo fetsi .e lo verba pa'o lo cmalu kevna be lo bitmu .i ca lo nu lo mamta joi loi verba cu barda co dukse le zdani kei lo mamta cu popygau je ke'uzba lo bitmu .ije lo re rorci cu dunda lo cidja lo verba pa'o lo bitmu

ni'o lo pifcpi cu vricycti cipni .i ri citka lo grute .e lo cinki .e lo cmalu danlu

ni'o ci'e la [[siblis.alkuist]] la'o ly. Bucerotidae .ly. po'u lo'e se pifcpi cu jutsi la'o ly. Bucerotiformes .ly. noi se vimcu fi la'o ly. [[Coraciiformes]] .ly

[[bg:Птици носорози]]
[[da:Næsehornsfugle]]
[[de:Nashornvögel]]
[[eo:Buceredoj]]
[[fa:منقارشاخی]]
[[fr:Bucerotidae]]
[[lt:Ragasnapiniai]]
[[hu:Szarvascsőrűmadár-félék]]
[[ms:Burung Enggang]]
[[nl:Neushoornvogels]]
[[ja:サイチョウ科 (Sibley)]]
[[pt:Bucerotiformes]]
[[ru:Птицы-носороги]]
[[sv:Näshornsfåglar]]
[[zh:犀鸟科]]
